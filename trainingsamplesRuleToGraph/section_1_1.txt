1.1 Bereikbaarheid en opstelmogelijkheden brandweer  Voor de gebouwen met één bouwlaag 
moeten de voertuigen van de brandweer ten minste tot op 60 m van een gevel van het gebouw kunnen naderen.  Voor de gebouwen met meer dan één bouwlaag moeten de voertuigen 
van de brandweer ten minste in één punt een gevel kunnen bereiken die op herkenbare plaatsen toegang geeft tot
iedere bouwlaag.  Daartoe moeten de voertuigen beschikken over een toegangsmogelijkheid en een opstelplaats: a) ofwel op de berijdbare rijweg van de openbare weg; b) ofwel op een bijzondere toegangsweg vanaf de berijdbare rijweg van de openbare weg en die de volgende karakteristieken vertoont: - minimale vrije breedte: 4 m; - minimale draaicirkel met draaistraal 11 m (aan de binnenkant) en 15 m (aan de buitenkant); - minimale vrije hoogte: 4 m; - maximale helling: 6%; - draagvermogen: derwijze dat voertuigen, zonder verzinken, met een maximale asbelasting van 13t er kunnen rijden en stilstaan, zelfs wanneer ze het terrein vervormen. Voor de kunstwerken welke zich op de toegangswegen bevinden, richt men zich naar NBN B 03-101. 